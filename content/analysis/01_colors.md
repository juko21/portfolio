---
Title: Färganalys
Description: Cascading Style Sheets är språk för att beskriva utseende av element i ett markup language till exempel HTML.
Template: analysis
---
# Färganalys

Denna rapport behandlar analys av färgscheman på ett urval av hemsidor. För denna uppgift har jag valt att analysera hemsidorna för tre möbelvaruhus.

###Urval
-----------------------

För uppgiften har jag valt att titta på tre stycken olika Svenska möbelvaruhus, Ikea (www.ikea.se), Mio (www.mio.se) och Svenssons i Lammhult (www.svenssons.se). Detta urval gjordes först och främst då jag har ett starkt intresse för möbeldesign och även design generellt. Jag tyckte även att de vore en intressant sektor att undersöka då företagen i fråga, då de av sin natur ligger nära design generellt och att det kan antas att de har lagt vikt vid design och färgval vid utformning av företagsprofil och hemsida.

Urvalet har gjorts utifrån två huvudsakliga kriterier: företagen ska vara relativt välbekanta inom möbelvärlden i Sverige och ha flertal butiker runt om i landet och de olika företagen ska representera olika prisklasser. Dessa urval har gjorts då jag har viss kännedom kring företagen och kan göra antaganden kring målgrupp och även för att kunna undersöka hur just dessa målgrupper och de olika prisklasserna kan ha påverkat färgval och design.
Ikea är som bekant globalt och vänder sig till en bred marknad med lägre priser, Mio kan sägas ligga i medelklassen med något högre priser än Ikea och kanske något större fokus på medelklass som målgrupp medan Svenssons i Lammhult säljer vad som kan kallas “design möbler” med många designklassiker i sitt utbud, avsevärt högre priser och även en mer välbeställd och kanske mer designmedveten målgrupp.

//Berätta vilka webbplatser du valt att undersöka och varför eller hur du gick tillväga när du //gjorde ditt urval.

###Metod
-----------------------

För att kunna genomföra analysen av dessa webbplatser har jag jag använt mig av webbläsartilläget “ColorZilla” för att plocka ut färger på webbplatsen med hjälp av en färgpipett, varefter dessa noterats i denna rapport. Färgerna har sedan analyserats med hjälp av ett färghjul för att försöka avgöra hur urvalet av färger har gjorts och om färgteorier kan tillämpas, t.ex. huruvida urval har gjorts baserat på komplementfärger. Dessa resultat har sedan analyserats nedan.

###Resultat
-----------------------

####IKEA
![IKEA](../image/ikea_screen1.jpg){.screenshot}

<table style="border-spacing: 4px; border-collapse: separate">
<tr>
    <th>Logo</th>
    <th></th>
    <th>Grund</th>
    <th></th>
    <th>Övrigt</th>
    <th></th>
    <th></th>
    <th></th>
    <th></th>
    <th></th>
</tr>
<tr>
<td style="height: 70px; width: 70px; background-color: #0058AB">
<td style="height: 70px; width: 70px; background-color: #FBD914">

<td style="height: 70px; width: 70px; background-color: #FFFFFF">
<td style="height: 70px; width: 70px; background-color: #111111">

<td style="height: 70px; width: 70px; background-color: #267641">
<td style="height: 70px; width: 70px; background-color: #0077C8">
<td style="height: 70px; width: 70px; background-color: #203425">
<td style="height: 70px; width: 70px; background-color: #F5F5F5">
<td style="height: 70px; width: 70px; background-color: #8A3731">
<td style="height: 70px; width: 70px; background-color: #E6E5E1">
</tr>
</table>

Det är svårt att säga att Ikea på sin hemsida har något övergripande och sammanhängande färgschema utöver grundschemat om gult och blått för logotypen, två komplementfärger som används i logotypen och som man får anta har tagits från den Svenska flaggan, och svart och vitt komplementerat med ljusa variatoner av grått för UI-element. Även om grunden för hemsidan är vit bakgrund med svart text, komplementerar IKEAS hemsida med en rad olika färger för blockelement som sinsemellan inte tycks ha något att göra med varandra, utan snarare är tematiskt bundna till ämnesområdet som behandlas i den delen av sidan (t.ex. en produkt eller Jul). Det sagt står två färger ut som till synes är grundfärger för detta tema, en klar men inte fullt mättad blå och grön färg. 

####MIO
![MIO](../image/mio_screen1.jpg){.screenshot}

<table style="border-spacing: 4px; border-collapse: separate">
<tr>
    <th>Grund</th>
    <th></th>
    <th></th>
    <th>Kampanj</th>
    <th></th>
    <th>Accent</th>
    <th></th>
    <th></th>
</tr>
<tr>
<td style="height: 70px; width: 70px; background-color: #000000">
<td style="height: 70px; width: 70px; background-color: #FFFFFF">
<td style="height: 70px; width: 70px; background-color: #F5F5F5">

<td style="height: 70px; width: 70px; background-color: #000000">
<td style="height: 70px; width: 70px; background-color: #FFDD10">
<td style="height: 70px; width: 70px; background-color: #F24D09">
<td style="height: 70px; width: 70px; background-color: #0048B5">
<td style="height: 70px; width: 70px; background-color: #32B232">
<td style="height: 70px; width: 70px; background-color: #E6F3FB">
</tr>
</table>

Även Mio har ett huvudsakligen monokromt vit-svart tema, om än något mer bruk av svart än IKEA. Accentfärger är få och huvudsakligen primära och mättade, grönt för knappar, blått för Produktkategori-länkar, grönt för bocktecken samt orange för rea-priser och etiketter. Utöver detta används återfinns på sidan enstaka färgelement som inte tycks ha något sammanhängande färgtema, utan är tematiska. (t.ex. rött för "Jul"). Vad som stod ut jämfört med kanske framförallt Svenssons i Lammhult är bruket av mättade primärfärger, om än sparsamt, samt färgschemat som använts för deras Black Friday-kampanj, en starkt mättad klargul tillsammans med helsvart. Även Svenssons har en Black Friday-kampanj, med bruk av liknande färger, men de har istället valt mindre mättade nyanser som istället bakats in i bilderna för en subtil effekt.

Dokumentera dina resultat från din studie. Berätta vad du kom fram till, vilka resultat du hittade och observerade.

####SVENSSONS I LAMMHULT
![MIO](../image/svenssons_screen1.jpg){.screenshot}

<table style="border-spacing: 4px; border-collapse: separate">
<tr>
    <th>Grund</th>
    <th></th>
    <th></th>
    <th>Kampanj</th>
    <th>Accent</th>
</tr>
<tr>
<td style="height: 70px; width: 70px; background-color: #25272D">
<td style="height: 70px; width: 70px; background-color: #2D3036">
<td style="height: 70px; width: 70px; background-color: #F9F9FA">

<td style="height: 70px; width: 70px; background-color: #CB9D33">
<td style="height: 70px; width: 70px; background-color: #8EA9A9">
<td style="height: 70px; width: 70px; background-color: #EFEFF1">

</tr>
</table>

Liksom de två andra företagen använder sig även Svenssons i Lammhult sig av ett huvudsakligen monokromt svart-grå-vitt färgschema för sin grund. Vad som skiljer sig är den att de för mer framstående UI-element har valt att använda sig av mökgråa nyanser och endast använder helsvart sparsamt för etiketter och text. Liksom Mio har Svenssons i Lammhult även de en Black Friday-kampanj, men de har istället valt att använda sig av mjukare något mindre mättade nyanser av gult och använder huvudsakligen färger kopplade till kampanjen inbakade i bilderna, vilket ger ett mer subtilt uttryck.
Färg i övrigt används sparsamt och där de används är de mindre mättade och ofta mot det ljusare hållet, med undantag för helsvart som på denna sida får anses användas huvudsakligen som accentfärg.
Av de tre kedjorna står Svenssons ut som den kedja med mest sammanhängande färgschema med monokromt ett monokromt svartvitt tema i grunden och sparsamt användande av accentfärger, den huvudsakliga av vilka ligger nära grått.

###Analys
-----------------------
Vad som tydligast framgår när man tittar på de tre sidorna i sin helhet är två tendenser, minimalism när det kommer till grundläggande färgval för UI:t och en stark tendens att lyfta 
fram bilder, vilket får antas vara anledningen att ett monokromt svart-vitt tema ligger i grunden för samtliga tre sidor.
När det kommer till IKEA är detta det företag som mest rikligt använder sig av färger, detta genom färgade blockelement. Av dessa färger står två färger ut som huvudfärger,
en inte helt mättad klar blå och grön färg, båda primärfärger. Den blåa färgen ligger nära den färg som används i logotypen, om än något ljusare. Dessa två färger tillsammans med färgerna i logotypen kan inte enkelt passas in i färgteorin och får närmast anses vara analoga, där de två färgerna i logotypen är komplementfärger. Alla de övriga färgerna som används i färgschemat kan liksom nämnts ovan, inte enkelt passas in i ett sammanhängande färgschema, utöver de två accentfärgerna samt logotypfärgerna, utan tycks istället användas tematiskt. Sammantaget ger IKEA ett färgladare intryck än de andra sidorna, vilket kanske kan passa väl in med deras något lägre prisläge samt en potentiell vilja att ge ett positivt och lekfullt intryck.

När det kommer till MIO används färger sparsamt i grund UI-t. Avsaknaden av klara färger, som kan ses på IKEAS hemsida ger ett mer avskalat, men även mer opersonligt intryck. Det finns en misstanke om att MIO har använt sig av ett avskalat färgschema för att ge ett mer "minimalistiskt designuttryck", dock så tappas denna känsla då de dels använder helsvart på vitt, vilket ger väldigt hög kontrast och ett något skärande intryck och framförallt deras kampanj för Black Friday står ut, där de återigen använt helsvart tillsammans med en fullt mättad gul. Detta framhäver väldigt tydligt rea-aspekten av kampanjen, på gott och ont, men förbilligar också deras image. Detta kan självklart vara avsiktligt, då, om man jämför med Svenssons i Lammhult, de troligtvis siktar på en målgrupp som ligger utanför Svenssons i Lammhults, men som också föredrar att inte handla på IKEA, pga av deras rykte för billigare produkter.

Liksom nämnts ovan står Svenssons i Lammhult ut bland de tre företagen i att de har det mest sammanhängande färgschemat, ett monokromt, huvudsakligen svart-vitt tema som använder sig av mörkgråa nyanser istället för helsvart, off-white istället för helvitt och mindre mättade färger där övriga accentfärger dyker upp. Detta ger som sagt ett sammanhängande men också lugnt och något mer "exklusivt" uttryck som gör sig bra i kontexten av designmöbler.
